<p>Pod ovim nazivom se podrazumeva terapija unutra&scaron;njosti zuba, koja je u narodu poznata kao vadjenje živca.</p>
<p>Prva asocijacija na ovaj termin upućuje na neprijatnost i bol,a činjenica je da se danas ovaj postupak obavlja uglavnom bez bola uz lokalnu anesteziju.</p>
<p>Endodontski tretman ustvari znači spasavanje zuba ,jer pravilno izvedeno lečenje dovodi do očuvane funkcije zuba koji bi u suprotnom bio izgubljen.</p>
<p>U svakom zubu se nalazi &scaron;upalj prostor koji ukoliko je zub zdrav sadrži meko tkivo, tzv. zubnu pulpu,a u njoj se pored nerava nalaze krvni i limfni sudovi,vezivno tkivo i mnoge ćelije.</p>
<p>Najispoljenija funkcija zubnog živca je senzorna funkcija,odnosno sposobnost zuba da reaguje na nadražaje kao &scaron;to su toplo i hladno.</p>
<p>Ove reakcije su važne jer ukazuju da ne&scaron;to nije u redu i da potražite pomoć stomatologa.</p>
<p>Cilj endodontske terapije je postizanje stanja pri kome će tkiva koja okružuju koren zuba ostati zdrava .</p>
<p>Najkraće rečeno, lečenje kanala korena podrazumeva mehaničko či&scaron;ćenje i ispiranje bakterija, raspadnutih organskih sastojaka i bakterijskih toksina koji su preostali nakon propadanja &ldquo;zubnog živca&rdquo;. Nakon či&scaron;ćenja i ispiranja kanala korena sledi njegovo punjenje specijalnim pastama kako bi prostor unutar zuba ostao hermetički zatvoren.</p>
<p>Osnovna ideja lečenja kanala korena zuba je pomoći organizmu da se izbori protiv infekcije, i to uklanjanjem bakterija i tkivnih iritanasa koji se nalaze unutar zuba. Kao rezultat či&scaron;ćenja, ispiranja, medikacije kanala korena zuba i njegovog hermetičkog zatvaranja, elimini&scaron;u se uzročni faktori koji dovode od zapaljenske reakcije i tek tada je organizam u stanju da svojim odbrambenim mehanizmima dovede do potpunog izlečenja.</p>
