<p>Trudnoća je period kada treba obratiti posebnu pažnju na higijenu i zdravlje zuba i desni.</p>
<p>Veoma je važno da posetite stomatologa pre trudnoće i otklonite svaki kvar, kao i da vodite računa o higijeni zuba tokom cele trudnoće. To može sprečiti neželjene komplikacije i te&scaron;koće, i sačuvati va&scaron;e zube.</p>
<p>Ako niste planirali trudnoću i ako Vas je ona zatekla sa nere&scaron;enim problemima sa zubima, prvo tromesečje trudnoće nikako nije trenutak da te probleme re&scaron;avate.</p>
<p>Zubi se u trudnoći ne menjaju, njihova struktura ostaje ista. Pogre&scaron;no je mi&scaron;ljenje da zubi u trudnoći stradaju. Do problema dolazi zbog nedovoljne oralne higijene i hormonskog disbalansa.</p>
<p><strong>Kako sprečiti probleme sa zubima u trudnoći?</strong></p>
<p>Ukoliko planirate trudnoću, savetujemo vam da u Va&scaron;e planove uključite i posetu stomatologu, kako biste otklonili postojeće probleme i dobili savete koji mogu sačuvati Va&scaron;e zube. U toku trudnoće održavajte higijenu zuba, pridržavajte se saveta stomatologa, redovno kontroli&scaron;ite zube i obavezno se javite stomatologu ukoliko osetite probleme. Vodite računa o ishrani, izbegavajte slatki&scaron;e, unosite dosta kalcijuma i vitamina D, koristite meku četkicu da biste smanjili iritaciju desni, i redovno menjajte cetkicu. Pravilna nega i brzo reagovanje, mogu otkloniti mnoge neželjene posledice.</p>
<p><strong>Najče&scaron;ći problemi sa zubima u trudnoći?</strong></p>
<p>Najveći problem trudnica je svakako problem osetljivosti desni. Zbog promene nivoa hormona može doći do oticanja desni, krvarenja prilikom pranja zuba.</p>
<p>Gravidni gingivitis (upala desni), je normalna fiziolo&scaron;ka pojava u trudnoći. Ovaj problem javlja se kod velikog broja trudnica i veoma je neprijatan. Manifestuje se loptastim uvećanjem desni, koje su najče&scaron;će upaljene i samim tim lak&scaron;e krvare, već na prvi dodir četkicom ili hranom. Gingivitis se kod trudnica najče&scaron;će javlja u drugom tromesečju.</p>
<p>Tokom trudnoće u prva tri meseca ponekad dolazi do jutarnje mučnine i povraćanja. Opasna situacija po zube, jer kiselost sadržaja iz želuca nagriza gleđ i o&scaron;tećuje zube, čineći ih osetljivim na pojavu karijsa. Kada se to desi dobro isperite usta vodom sačekajte petnaestak minuta da se nivo kiselosti u ustima smanji i gleđ koliko toliko oporavi, da je mehanički jo&scaron; ne o&scaron;tetite i onda tek operite zube.</p>
<p><strong>Lečenje zuba u trudnoći?</strong></p>
<p>Stomatologa treba posetiti barem jednom u toku trudnoće a preporučuju se dva stomatolo&scaron;ka pregleda. <strong>Ne zaboravite da pri svakoj poseti stomatologu naglasite da ste trudni!</strong></p>
<p>Neophodno je da svako krvarenje ili oticanje desni, bol zuba ili desni, ili bilo kakav drugi neprijatan osećaj u ustima, odmah prijavite stomatologu. Tokom prvog tromesečja trudnoće pacijentkinja može biti podvrgnuta obuci pravilnog održavanja oralne higijene, obradi parodontalnih džepova i urgentnoj stomatolo&scaron;koj terapiji.</p>
<p>Drugo tromesečje trudnoće se smatra najbezbednijim periodom trudnoće za sprovođenje rutinske stomatolo&scaron;ke terapije.Taj period treba iskoristiti za eliminaciju potencijalnih problema koji u kasnijoj fazi trudnoće ili odmah nakon porođaja mogu izazvati te&scaron;koće.</p>
<p>Zubi se u trudnoći popravljaju, vade i to sa anestezijom, samo ne bi trebalo da se snimaju.</p>
<p>Preosetljivost desni i krvarenje može da potraje tokom cele trudnoće. No, kada se posle porođaja hormoni vrate na svoj fiziolo&scaron;ki status, prestaje i pojava gravidnog gingivitisa, kao i gravidna hemoragija (krvarenje). Međutim, usled neažurnosti, ili neupućenosti u pravilnu negu zuba, uz promene koje nastaju usled hormonskog statusa, nastaju sekundarne posledice: karijes i promene na samom tkivu zuba.</p>
